<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<meta charset="utf-8">
<title>柏拉图三顾叙拉古论 - 政经评论 - 茶馆 -  Powered by Discuz! Archiver</title>
<link href="http://www.sychaguan.com/forum.php?mod=viewthread&tid=16220" rel="canonical" />
<meta name="keywords" content="柏拉图三顾叙拉古论" />
<meta name="description" content=" 柏拉图三顾叙拉古论 ,茶馆" />
<meta name="generator" content="Discuz! X2.5" />
<meta name="author" content="Discuz! Team and Comsenz UI Team" />
<meta name="copyright" content="2001-2012 Comsenz Inc." />
<style type="text/css">
	body {font-family: Verdana;FONT-SIZE: 12px;MARGIN: 0;color: #000000;background: #ffffff;}
	img {border:0;}
	li {margin-top: 8px;}
	.page {padding: 4px; border-top: 1px #EEEEEE solid}
	.author {background-color:#EEEEFF; padding: 6px; border-top: 1px #ddddee solid}
	#nav, #content, #end {padding: 8px; border: 1px solid #EEEEEE; clear: both; width: 95%; margin: auto; margin-top: 10px;}
	#header, #footer { margin-top: 20px; }
	#loginform {text-align: center;}
</style>
</head>
<body vlink="#333333" link="#333333">
<center id="header">
<h2>茶馆's Archiver </h2>
</center><div id="nav">
	<a href="./">论坛</a> &rsaquo; <a href="fid-44.html">政经评论</a> &rsaquo; 柏拉图三顾叙拉古论</div>

<div id="content">
			<p class="author">
					<strong>李寒秋</strong>
				发表于 2017-6-18 13:34:15	</p>
			<h3>柏拉图三顾叙拉古论</h3>
		 本帖最后由 李寒秋 于 2017-6-20 00:54 编辑 <br />
<br />
柏拉图三顾叙拉古论<br />
 &nbsp; &nbsp;&nbsp; &nbsp;大哲柏拉图，乃苏格拉底之徒，亚里士多德之师，师徒三代均为古希腊思想巨擘。柏氏其思，博大精深，学究天人之秘；柏氏其文，汪洋恣肆，才兼庄骚之长，不愧西方百代哲祖文宗之誉。其于《理想国》一书中，造一有类斯巴达寡头专政之理想政体。此政体内，人分金银铁三等，上智下愚，整齐划一，由哲人王统御下民而以武士辅佐之。<br />
&nbsp; &nbsp;&nbsp; &nbsp;柏氏生年，希腊世界诸邦林立，政制各异，百家争鸣，游士横议。其母邦雅典已于伯罗奔尼撒战争中败于斯巴达，霸权旁落，民主已衰，寡头再兴，政争不断。伯罗奔尼撒半岛以西海中有西西里岛，岛上城邦叙拉古向以富强闻名。叙邦素行民主，曾击败来犯之雅典大军，雅典霸权之一蹶不振实系于此役，叙邦民主倾覆亦关乎此役。或胜或败皆殊途同归，可谓造化弄人，天意难违。叙邦僭主之内弟迪翁久仰柏氏大名，私淑之，屡致之。柏氏欲以哲人王理念变僭主为明主，行其上智下愚君仁民勤长治久安之道。正所谓齐一变，至于鲁；鲁一变，至于道。如有用我者，吾其为东周乎？无怪乎柏氏屡败屡顾，愈挫愈奋，被僭主卖为奴隶仍不忘其初心。<br />
&nbsp; &nbsp;&nbsp; &nbsp;靡不有初，鲜克有终，始哲人王，终整人狂。所谓君师合一，其上仅开明专制，其下则万马齐喑。哲士文人之弊，在于好为人师，诲人不倦，强不知以为知，纯以文字，仅凭逻辑，于天理物性世态人情几近一无所知。西人云，有强力者方有权利，弱者只能勉力顺应强者之见。哲士文人无财无力，俯仰由人，徒逞口舌之利而惟务虚名，岂非弱者？自称无恒产而有恒心，即是妄语。能制约权势者惟有权力，能反抗暴政者惟有暴力，寄希望于抽象观念以虚驭实者终将收获虚无，制度演变之动力原不在抽象之观念而在具体之力量对比与利害关系。柏氏学说之末端，即希腊哲学之宗教化，为基督教信仰之滥觞。所谓不着实相，看破红尘，此岸万恶，彼岸完美，惟求永恒之公平正义于末日审判。<br />
&nbsp; &nbsp;&nbsp; &nbsp;虚实真伪，利害得失，远近亲疏，缓急轻重，乃智识之八蕴。能知此八蕴，可谓得道矣，欲建功立业于当世者均有赖于此。何以哲士文人不如僭主？曰：据武力、握财源、洞察人性、明辨权力结构者方能以虚驭实，以简驭繁，以少胜多，以弱胜强。惟雄主能驱天下英豪入毂，收天下财货入官，无中生有，以小博大，以假乱真，事少功多，其境界岂舞文弄墨数黑论黄者所能梦见？观古今中外，哲士文人欲立言而不朽者，其上修身体道，无欲则刚，息影泉林，藏诸名山，以求后世，以俟来者；其次纵横列国，奔走权门，按质论价，按酬付劳，荣耀及身，祸延子孙；其下修辞以伪，唯利是图，日暮途穷，倒行逆施，生五鼎食，死五鼎烹。&nbsp; &nbsp;&nbsp; &nbsp;教猱升木者，作法自毙；与虎谋皮者，终为鬼伥。以史为鉴，见贤思齐，意犹未尽，作七绝两首以怀柏氏，是为序。<br />
七绝 怀柏拉图两首<br />
虽老犹伴少年舞，横槊披金堪射虎。<br />
神恩不获功不成，日斜每望叙拉古。<br />
<br />
下愚上智判云泥，雄主芟民入整齐。<br />
哲士奔趋三献璧，回船空对海鸥啼。				<p class="author">
					<strong>生如过客</strong>
				发表于 2017-6-18 18:07:15	</p>
			<h3></h3>
		当思想的小舟没有了客观的锚定，漂向何方不得而知。				<p class="author">
					<strong>独自凭栏2</strong>
				发表于 2017-6-19 15:17:15	</p>
			<h3></h3>
		哈哈，寒秋这么犀利的文字，唯有托于半白半文体方见功力。东方有孟子，西方有柏拉图，异曲而同工。虽然他们酸腐，但是其心志境界可嘉，人类总归是走向光明的。				<p class="author">
					<strong>ddt0510</strong>
				发表于 2017-6-19 16:11:47	</p>
			<h3></h3>
		“能制约权势者惟有权力，能反抗暴政者惟有暴力”。信哉，斯言！			<div class="page">
		页: 
<strong>[1]</strong> 
	</div>
</div>

<div id="end">
	查看完整版本:
	<a href="../forum.php?mod=viewthread&tid=16220&page=1" target="_blank"><strong>柏拉图三顾叙拉古论</strong></a>
</div>
<br />
<center>
		<div id="footer">
		Powered by <strong><a target="_blank" href="http://www.discuz.net">Discuz! X2.5 Archiver</a></strong> &nbsp; &copy 2001-2012 <a target="_blank" href="http://www.comsenz.com">Comsenz Inc.</a>
		<br />
		<br />
	</div>
</center>
</body>
</html>
