<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<meta charset="utf-8">
<title>长邑山川脉络说------选自《长山县志》 - 历史回顾 - 茶馆 -  Powered by Discuz! Archiver</title>
<link href="http://www.sychaguan.com/forum.php?mod=viewthread&tid=940" rel="canonical" />
<meta name="keywords" content="长邑山川脉络说------选自《长山县志》" />
<meta name="description" content=" 长邑山川脉络说------选自《长山县志》 ,茶馆" />
<meta name="generator" content="Discuz! X2.5" />
<meta name="author" content="Discuz! Team and Comsenz UI Team" />
<meta name="copyright" content="2001-2012 Comsenz Inc." />
<style type="text/css">
	body {font-family: Verdana;FONT-SIZE: 12px;MARGIN: 0;color: #000000;background: #ffffff;}
	img {border:0;}
	li {margin-top: 8px;}
	.page {padding: 4px; border-top: 1px #EEEEEE solid}
	.author {background-color:#EEEEFF; padding: 6px; border-top: 1px #ddddee solid}
	#nav, #content, #end {padding: 8px; border: 1px solid #EEEEEE; clear: both; width: 95%; margin: auto; margin-top: 10px;}
	#header, #footer { margin-top: 20px; }
	#loginform {text-align: center;}
</style>
</head>
<body vlink="#333333" link="#333333">
<center id="header">
<h2>茶馆's Archiver </h2>
</center><div id="nav">
	<a href="./">论坛</a> &rsaquo; <a href="fid-36.html">历史回顾</a> &rsaquo; 长邑山川脉络说------选自《长山县志》</div>

<div id="content">
			<p class="author">
					<strong>秦风</strong>
				发表于 2012-3-8 22:53:22	</p>
			<h3>长邑山川脉络说------选自《长山县志》</h3>
		《书》曰：涧水东，瀍水西，以图及献。《诗》曰：相其阴阳，观其流泉。又曰：陟则在巘，复降在原，葢建都邑，未有不审于山川者也。吾长星分虚危，地冲青齐，孝水巽入而如带；白山坤峙而若屏，其大较矣。然山有支干，水别源流，脉络可缕析焉。邑龙发自东南益都 离金山，气势磅礴，层岗跌落，北行十余里，岗西诸涧之水，悉注漫泗河，西北流至浮山，西南入孝妇河，为左界水。岗东诸峪之水，悉入郑黄沟 北流。邑龙连岗通阜，历王坟，径南北驿台至丰水南，平地开源，喷泉上涌，为德会河，水北流径昌国城东，复西北流，名朱龙河，至司家桥入境，为右界水。邑龙 连阜，纡折西行十余里，又起浮山，星系文曲，形如长蛇，东西横列，正龙中出，若水波、若马驰，动辄数里至码上庄。步步右旋西行，孝水与之宛转，将至故县， 土阜回环，势若停驿，广川郡故城在焉。自以为是，相牵相连，委蛇东西，或南或北二十余里，及结邑治，翻身南折。孝水巽来，朝离、抱坤、归乾，势如带环，跨 水结局。水外诸阜，罗列拱卫，余气盘旋 西北十余里 汉雍齿墓在焉。又掉折北行，将至苑城，平原阜起，系水被称为老梧河。转身左旋，收右界水，结新邑治北，而孝水东趋德会，合郑黄沟，南至二水会于鱼龙湾 新城之麻大泊也。此邑龙百余里，巽、震、艮三方，行度之大也。水以孝妇为巨，邑南诸河之所归也。而西南诸山则悉祖白云，其绝顶三峰状若莲萼，西北与摩诃、 会仙相埓，所谓廉贞峰而禄存体也。龙分而鼎足，乾、坤、离三方为大干，由离位落者，耸抜雄伟，势如巨浪，重岗迭嶂，向东南行，脊东群涧之水，悉注鱼子沟， 为左界水。脊西诸峪之水，悉会龙泉东南，流入范阳河，为右界水。正龙降势，顿跌闪栖，南行数里，大转东顾。又十余里，顿起福禄山，形势北趋，五星珠联，如 游龙陡降。又起凤山，横看成岭侧成峰，为贪狼出阵，此邑南诸脉少祖山也。龙分三支，水发三源，俱导一山，左支北行十余里为於陵城，又北尽于周镇。其西诸涧 之水，悉注鱼子沟，径於陵城西 北流 为左界水。凤山北麓淦水出焉，汇诸涧水，东北流，径於陵城东，北流至周镇，西折与鱼子沟合，此左支右界水。而中支左界水也，中支东行，复北十有余里，势欲 右旋，诸水朝绕，作三龙会合之局，为周镇。又坦夷北行二十余里，土阜昂起，作邑治朝应。凤山东麓，米沟出焉，曲折北注，径米山西，北流至邑南，注于孝水， 此中支右界水。而右支左界水也，右支东行数里，复起太行，东尽荆山，西连米山，北与马鞍诸岭相属，汉 董永庙居其巅。由是分支劈脉，其东行者低昂相间，径明水集北，东濒于范阳河。其北行者坦缓二十余里，至邑东南 山川坛、范公祠，北濒于孝水。禄水出于凤山东南麓，东流入范阳河，又东北至黄土崖，注于孝水，为右界水。邑南坤、离二方，山川行度之大略如此。由震位落 者，高山如帐，微微带斜，如鹤伸颈，此贪狼下岭蛇也。顿起峦头，层层剥落。复起凤山，与凰山东西对峙，收束白山东南诸水，入鱼子沟，北与少白、黑山相连。 正龙 高岭腰落 北行，复起银牛山，形列三台，北为珠山，亦名鼠山，又锁山，又院山，山东诸涧之水，汇流东北为杨家河，至周镇西，过双龙桥，入鱼子沟，北流二十余里至邑治 西南，注于孝水为右界水。山西诸涧之水，悉入西猪龙河，北流径礼参坡，又西北流至旧口，径济南县故城，入于小清为左界水。正龙自院山落平，蜿蜒东北 行十余里，复东趋盘旋，作周镇关阑。又折而北，迢迢奔走至邑治西南，墩埠迭起，隔水为邑龙拱护。又漫衍北行三十余里。东而孝妇，西 猪龙河，二水夹送，旷润坦夷，风土沾濡。小清西来纳猪龙河水，由利农堤弯环东注，东北与孝水会。此长邑诸水汇合之大水口也。由乾位落者，巍峨绵亘，奔驰西北，复东顾南折。豁磐之水注杨家峪。船道峪、飞翠岩之水 南来汇之，东北流为猪龙河，为右界水。岗西诸峪之水，悉入沙河，即邹平城西之河，亦名岱溪、黛水。为左界水。正龙高山列帐，帐角分支，右支跌落复起龟山。又北为无影山，劈脉纵横，北行二十余里至郑王沟，与蕏龙河会，而龙尽矣。左支降平，循沙河 北行，起虞子山，又北为黄山，结邹平邑治北而濒于小清。长邑兑、乾、坎三方龙脉行度之大略，又如此若乃夫于在邑治。东北 铁山，南来卧牛、龙磻，先贤万子墓在焉。山之为杏、为台、为虎、为埠，圆峙若一，即突兀特立。泉之为伞、为钓、为黄龙，微涓石溜亦畦畦而有声。潭之为五 龙、为海眼、为石溪、为龙窝，渌水澄渟，恒兴云而致雨，又悉其余焉者矣。山川为一邑胜概，支干分则险易可以周知；源流悉则津渠可以疏导。吾长 广袤仅五十余里，寻其脉络，若纲在纲也。槐生长斯土，仅详考其支、干、源、流，而为之说。<br />
				<p class="author">
					<strong>方解石</strong>
				发表于 2012-3-8 23:08:57	</p>
			<h3></h3>
		这是风水呀？				<p class="author">
					<strong>秦风</strong>
				发表于 2012-3-8 23:10:29	</p>
			<h3></h3>
		方解石 发表于 2012-3-8 23:08 static/image/common/back.gif<br />
这是风水呀？<br />
<br />
恩，从长山县志上找的，描绘了长白山风水脉络啊，呵呵				<p class="author">
					<strong>方解石</strong>
				发表于 2012-3-8 23:19:32	</p>
			<h3></h3>
		秦风 发表于 2012-3-8 23:10 static/image/common/back.gif<br />
恩，从长山县志上找的，描绘了长白山风水脉络啊，呵呵<br />
<br />
结邹平邑治北而濒于小清，这该是山东地界吧，怎么是长白山呢？<br />
<br />
我搜了一下，觉得该是山东邹平的呀。小清，是不是流经济南的小清河，不知道。				<p class="author">
					<strong>秦风</strong>
				发表于 2012-3-8 23:36:53	</p>
			<h3></h3>
		方解石 发表于 2012-3-8 23:19 static/image/common/back.gif<br />
结邹平邑治北而濒于小清，这该是山东地界吧，怎么是长白山呢？<br />
<br />
我搜了一下，觉得该是山东邹平的呀。小 ...<br />
<br />
是现在的邹平，邹平以前是长山县、邹平县、齐东县合并的，境内的那条山脉也叫长白山，隋末王薄起义就是在这里的。小清河就是那条小清河啊，呵呵<br />
				<p class="author">
					<strong>秦风</strong>
				发表于 2012-3-8 23:54:13	</p>
			<h3></h3>
		方解石 发表于 2012-3-8 23:19 static/image/common/back.gif<br />
结邹平邑治北而濒于小清，这该是山东地界吧，怎么是长白山呢？<br />
<br />
我搜了一下，觉得该是山东邹平的呀。小 ...<br />
<br />
小清河早就不清了，污染出了名了，不过据说在加大治理力度，还要重新通航			<div class="page">
		页: 
<strong>[1]</strong> 
	</div>
</div>

<div id="end">
	查看完整版本:
	<a href="../forum.php?mod=viewthread&tid=940&page=1" target="_blank"><strong>长邑山川脉络说------选自《长山县志》</strong></a>
</div>
<br />
<center>
		<div id="footer">
		Powered by <strong><a target="_blank" href="http://www.discuz.net">Discuz! X2.5 Archiver</a></strong> &nbsp; &copy 2001-2012 <a target="_blank" href="http://www.comsenz.com">Comsenz Inc.</a>
		<br />
		<br />
	</div>
</center>
</body>
</html>
